<html xmlns="http://www.w3.org/1999/xhtml">
<head>
<title>
</title>
</head>
<body>
<div class="page">
<p/>
<p>Oktober 1961 was een woe-
lige maand. De Koude Oorlog 
was op een hoogtepunt na de 
bouw van de Berlijnse muur; 
tanks werden opgesteld in 
Berlijn. Zuid-Vietnam kon-
digde de noodtoestand af. 
75.000 Vlamingen hielden een 
mars op Brussel. Het gerucht-
makende proces Eichmann 
was volop aan de gang. In 
Parijs vielen 200 doden bij 
protesten van Algerijnen 
tegen de Franse politiek in 
hun vaderland. Eveneens in 
Parijs werd de International 
Conference on Cataloguing 
Principles gehouden, waarop 
experten in de catalografie de 
zgn. Paris Principles goedkeur-
den. Al was dit dan misschien 
een weinig opvallende gebeur-
tenis in die maand, toch blijven 
deze principes een mijlpaal in 
</p>
<p>de geschiedenis van ons vak: 
Iedere catalograaf &mdash; en ook 
iedereen die een bibliotheek-
catalogus gebruikt &mdash; onder-
vindt er een halve eeuw later 
nog altijd de gevolgen van.
</p>
<p>DE AANLOOP
Tot de conferentie van oktober 
1961 leefden de verschillende 
catalografietradities naast 
elkaar. Ze lagen vast in regel-
werken die vaak door nati-
onale bibliotheken beheerd 
werden. Er was een sterke 
Angelsaksische traditie, die 
terugging op de 19e-eeuwse 
grondleggers van de catalo-
grafie, zoals Anthony Panizzi 
en Charles Ammi Cutter. In 
de jaren veertig en vijftig van 
de vorige eeuw groeide in de 
Verenigde Staten echter hoe 
langer hoe meer het besef dat 
</p>
<p>Bij de 50e verjaardag 
</p>
<p>De Paris Principles,  
dood of springlevend?
</p>
<p>Piet De Keyser, Katholieke Hogeschool Leuven en Egbert De Smet, 
Universiteit Antwerpen
</p>
<p>Dit jaar is het een halve eeuw geleden dat 
de Paris Principles, &eacute;&eacute;n van de belangrijkste 
afspraken in de catalografie, goedgekeurd 
werden. We brengen de ontstaansgeschiede-
nis even in herinnering en kijken naar de rele-
vantie die deze regels tot op vandaag heb-
ben. Hoewel ze officieel in 2009 vervangen 
werden door nieuwe principes, hebben ze 
nog altijd een invloed via het MARC-formaat. 
Bibliothecarissen overal ter wereld worden er 
daardoor nog steeds mee geconfronteerd, en 
deze confrontatie is dikwijls nog een worste-
ling.
</p>
<p>META 2011&thinsp;|&thinsp;8 | 19
</p>
<p>ArTikEl</p>
<p/>
</div>
<div class="page">
<p/>
<p>de toenmalige regels aan een 
grondige herziening toe waren. 
Ook achtte men de tijd rijp om 
te streven naar internationaal 
aanvaarde basisregels. Vaak 
wordt het voorgesteld alsof 
er sinds Panizzi en Cutter een 
rechtlijnige evolutie loopt 
via de Paris Principles naar 
MARC en ISBD. Zo spreekt 
Michael Gorman in 2007 nog 
van &ldquo;a steady progression in 
the formulation of cataloging 
rules&rdquo;. Dit blijkt niet het geval: 
De geschiedenis van de cata-
lografie is gekenmerkt door 
vele discussies en twistpun-
ten en door halsstarrig vast-
houden aan de eigen tradities. 
Soms was dit eenvoudigweg 
ingegeven door de vrees dat 
bibliotheken hun catalogi zou-
den moeten hermaken, soms 
stoelde de kritiek op zeer vala-
bele argumenten.
</p>
<p>ACCENT OP  
'MAIN ENTRY'
Het accent van de Paris 
Principles ligt op het bepalen 
van de hoofdingang, de &lsquo;main 
entry&rsquo;. Naar men destijds aan-
voelde, zou het al een stap 
vooruit zijn als daarover een 
internationale overeenkomst 
</p>
<p>bereikt kon worden. In de 
tijd van kaartcatalogi en 
gedrukte nationale bibliogra-
fie&euml;n was dit een relevante 
kwestie: Het succesvol vin-
den van een document hing 
immers in grote mate af van 
de manier waarop beschrijvin-
gen in kaartenbakjes of in een 
gedrukte bibliografie gerang-
schikt waren. De Principles 
gingen uit van een in onze 
ogen bijzonder beperkte 
kijk op de functie van een 
catalogus. Die moest moge-
lijk maken dat de gebruiker 
een boek kon vinden a.d.h.v. 
auteur en titel; de catalogus 
moest ook tonen welke wer-
ken van een bepaalde auteur 
en welke edities van een 
bepaald werk in de biblio-
theek aanwezig waren. Als 
er geen auteur bekend was, 
moest de titel volstaan om 
het boek te vinden en als die 
niet voldeed, moest er een 
substituut voor geboden wor-
den. Geen sprake dus van bijv. 
enige inhoudelijke ontsluiting. 
Ook richtten de Principles 
zich in eerste instantie naar 
&lsquo;large general liberaries&rsquo; die 
catalogi van gedrukte boe-
ken vervaardigden. Andere 
bibliotheken en materialen 
werden niet uitgesloten, maar 
ze waren expliciet niet de eer-
ste bekommernis.
</p>
<p>Dit lijkt een vrij eenvoudige 
kwestie, maar er vielen wel een 
paar keuzes te maken wanneer 
er meerdere auteurs waren of 
wanneer het niet ging over 
</p>
<p>een persoonlijke, maar wel 
een corporatieve auteur. En 
wie geldt als auteur van som-
mige religieuze teksten, van 
wetten of verdragen? Elke 
code had daar zo zijn eigen 
mening over. In de aanloop 
naar het congres en op het 
congres zelf hadden de tek-
sten van Seymour Lubetzky 
van de Library of Congress, 
en dus de Amerikaanse invals-
hoek, een doorslaggevende 
invloed, hoewel andere deel-
nemers uiteraard ook hun 
inbreng deden. Zoals meestal 
het geval, resulteerde dit in 
een aantal compromissen. De 
Amerikanen zijn daar nooit 
echt gelukkig mee geweest 
en staken dat sindsdien ook 
nooit onder stoelen of banken. 
Zo schreef Michael Gorman 
</p>
<p>&mdash; de vader van ISBD en de 
Anglo-American Cataloguing 
Rules (AACR) en altijd wel 
goed voor een paar rake uit-
spraken &mdash; nog in 1980: &ldquo;It is 
fair to say that everything 
good in the &lsquo;Paris principles&rsquo; 
is owed to Lubetzky, and all 
the flaws in them are due to 
the exigencies of internatio-
nal compromise.&rdquo; Trouwens, 
de Europeanen mogen er 
dan al in geslaagd zijn, om 
een paar compromissen af te 
dwingen, de Aziaten bijv. had-
den veel minder succes. Zelfs 
een autoriteit als de Indi&euml;r S.N. 
Ranganathan kreeg nauwe-
lijks gehoor. Laurence Creider 
merkt over zijn tussenkomsten 
op: &ldquo;The records of the discus-
sion, however, show an almost 
total lack of engagement with, 
let alone incorporation of, 
Ranganathan&rsquo;s viewpoints.&rdquo; 
</p>
<p>&mdash; en dat wil toch al heel wat 
zeggen als dat betrekking 
heeft op iemand die wereld-
beroemd is als theoreticus op 
gebied van bibliotheekweten-
schap en als uitvinder van de 
Colon Classification.
</p>
<p>CORPORATIEVE 
AUTEURS
De tekst van de Paris Principles 
zelf is door die compromissen 
niet probleemloos te interpre-
teren &mdash; hoewel het op het eer-
ste gezicht een vrij eenvoudig 
stukje proza lijkt. Eva Verona, 
een Kroatische (toen dus nog 
Joegoslavische) catalografie-
experte die een belangrijke 
rol speelde op het congres, 
verzorgde in 1971 de uitgave 
van de offici&euml;le geannoteerde 
tekst (dus een decennium na 
het congres!) en had meer dan 
100 blz. nodig om de nauwe-
lijks 6 blz. van de Principles uit 
te leggen. Haar commentaar 
is uitermate gedetailleerd en 
soms erg vergoelijkend, in de 
aard van &ldquo;er staat wel zus of 
zo, maar eigenlijk bedoelden 
ze dit of dat&rdquo;. Een paar jaar 
later publiceerde ze nog eens 
een boek van meer dan 200 
blz. waarin de kwestie van de 
</p>
<p>&lsquo;corporate headings&rsquo; al even 
minutieus uitgevlooid werd. 
Het bleek immers dat de &lsquo;post-
Paris codes&rsquo; lang niet altijd de 
Principles volgden wanneer 
het ging over corporatieve 
auteurs. Teleurgesteld merkt 
Verona op: &ldquo;It is a disappoin-
ting fact that, among the great 
number of cataloguing codes 
recognizing corporate author-
ship, it is scarcely possible to 
find even two which interpret 
the concept in the same way.&rdquo; 
(p. 8-9). Sommige bleven hoe 
dan ook de voorkeur geven 
aan persoonlijke auteurs wan-
neer beide soorten genoemd 
werden als verantwoordelijk 
voor een publicatie; andere 
namen de titel als &lsquo;main entry&rsquo; 
wanneer er een corporatieve 
auteur was; nog andere rang-
schikten corporatieve auteurs 
in sommige gevallen niet 
onmiddellijk onder de naam 
ervan, zoals de Principles ver-
eisten, maar onder de plaats 
waar ze gevestigd waren. Ook 
de Amerikanen bleven het 
met dit laatste geval moeilijk 
hebben met de nieuwe ver-
eisten, ondanks het feit dat 
Lubetzky ervoor gezorgd 
had dat die in de Principles 
opgenomen werd. Grote 
wetenschappelijke bibliothe-
ken vreesden dat ze te veel 
</p>
<p>&ldquo;DEZE PRINCIPES BLIJVEN EEN MIJLPAAL 
IN DE GESCHIEDENIS VAN ONS VAK: 
IEDERE CATALOGRAAF ONDERVINDT ER 
EEN HALVE EEUW LATER NOG ALTIJD DE 
GEVOLGEN VAN.&rdquo;
</p>
<p> 20 | META 2011&thinsp;|&thinsp;8
</p>
<p>ArTikEl</p>
<p/>
</div>
<div class="page">
<p/>
<p>zouden moeten aanpassen in 
hun catalogi. De Amerikanen 
besloten dan maar tot wat in 
de geschiedenis van de cata-
lografie bekend staat als het 
</p>
<p>&lsquo;Miami Compromise&rsquo; van 1962: 
Heel wat corporatieve auteurs 
konden nog steeds onder de 
plaats gerangschikt worden 
en dit moest men dan maar 
als een uitzondering op de 
Principles aanvaarden.
</p>
<p>ISBD EN MARC
Ondertussen groeide het 
besef dat meer nodig was voor 
internationale uitwisseling 
van bibliografische gegevens 
dan een paar afspraken over 
(hoofd)ingangen voor alfabe-
tische rangschikking, zeker nu 
het duidelijk werd dat de auto-
matisering ook in bibliotheek-
catalogi een grote rol ging 
spelen. Op de International 
Meeting of Cataloguing 
Experts in Kopenhagen in 
1969 werd beslist een stap ver-
der te gaan en ook de volg-
orde van en de interpunc-
tie tussen de verschillende 
delen van de titelbeschrijving 
te standaardiseren. Er was 
haast geboden want voor de 
Anglo-American Cataloguing 
Rules (1967) was men al te 
laat en de Duitstalige landen 
</p>
<p>waren volop bezig met hun 
Regeln f&uuml;r die Alphabetische 
Katalogisierung (RAK). Toch 
duurde het nog twee decennia 
eer die afspraken, die we nu als 
ISBD kennen, voor alle soor-
ten documenten klaar waren. 
ISBD bekommert zich niet met 
de kwestie van de &lsquo;headings&rsquo;; 
dat was immers al afgespro-
ken in de Paris Principles. Toch 
hebben de Principles ook hier 
hun merkbare invloed. Zo is er 
het dwingende respect voor 
het titelblad en de beruchte 
</p>
<p>&lsquo;regel van drie&rsquo;, nl. dat men tot 
drie auteurs allemaal vermeldt, 
terwijl er plots maar &eacute;&eacute;n meer 
hoeft opgenomen te worden 
als er meer dan drie zijn.
</p>
<p>De hele kwestie van de ingan-
gen, en ook de verschillen in 
interpretatie, zat vanaf het 
begin af wel ingebakken in de 
MARC-formaten die eind jaren 
zestig van de vorige eeuw 
ontstonden. Niet alleen was 
er een duidelijk onderscheid 
tussen de &lsquo;main entry&rsquo;, die in 
de 100-velden geregistreerd 
werd, en de &lsquo;added entries&rsquo;, 
die een heel eind verder, nl. 
in de 700-velden, kwamen te 
staan. Daarenboven ontwierp 
men een nogal ingewikkeld 
systeem om via de zgn. indi-
catoren aan te duiden of het 
titel- en auteursveld (245) al 
dan niet als &lsquo;added entry&rsquo; te 
beschouwen was. MARC is in 
zijn oorsprong immers niets 
anders dan de elektronische 
versie van de papieren cata-
loguskaart. Dit hele systeem 
is vandaag de dag nog steeds 
d&eacute; standaard in elektronische 
catalografie ondanks het feit 
dat de band met de papieren 
cataloguskaart volledig ver-
dwenen is.
</p>
<p>VLAANDEREN
In ons taalgebied werden 
de ISBD-regels gaandeweg 
stuk voor stuk vertaald in de 
bekende reeks Regels voor 
titelbeschrijving. Daarin wer-
den ook enkele deeltjes over 
catalogusbouw opgenomen, 
waarin de keuze van hoofd-
woord en andere ingangen 
uitvoerig aan bod kwamen. 
Met betrekking tot de kwes-
tie van corporatieve auteurs 
</p>
<p>als &lsquo;main entry&rsquo; wordt voor de 
Nederlandse traditie gekozen, 
nl. dat niet de corporatieve 
auteur, maar de titel als &lsquo;main 
entry&rsquo; geldt. Deze afwijking 
van de Principles wordt ver-
goelijkt met een verwijzing 
naar het boek van Verona over 
corporatieve auteurs, waarvan 
men vooral onthouden heeft 
dat iedereen er zowat zijn 
eigen zin mee doet. De prak-
tijk kan nog wel eens anders 
uitpakken. Zo wordt in het 
LIBISnet, dat na de openbare 
bibliotheken het grootste aan-
tal bibliotheken in Vlaanderen 
omvat, de hele kwestie van 
&lsquo;main entry&rsquo; en &lsquo;added entries&rsquo; 
buiten beschouwing gela-
ten. Er wordt eenvoudigweg 
geen gebruik gemaakt van 
de 1XX-velden in de MARC-
records: Alle auteurs worden 
als &lsquo;added entries&rsquo; beschouwd 
en bijgevolg is de titel, ook 
voor werken van persoonlijke 
auteurs, &lsquo;main entry&rsquo;. In Open 
Vlacc wordt daarentegen 
wel degelijk het onderscheid 
gemaakt en ook corporatieve 
auteurs kunnen er als &lsquo;main 
entry&rsquo; opgenomen worden.
</p>
<p>HERZIENING
Pas bij het begin van de 21e 
eeuw groeit het besef dat 
de Paris Principles herzien 
moeten worden. Vooral de 
Functional Requirements for 
Bibliographic Records (FRBR) 
van 1998 dwingen er ook toe 
de Principles opnieuw te for-
muleren. Dit keer wordt de 
hele zaak niet op een con-
ferentie van een paar dagen 
besloten; de nieuwe commu-
nicatiemedia laten immers toe 
dat er een grondige discussie 
aan vooraf gaat en dat &lsquo;drafts&rsquo; 
wereldwijd ter commentaar 
aangeboden worden. In 2009 
is het dan zover: De IFLA 
publiceert de offici&euml;le versie 
van de Statement of interna-
tional cataloguing principles 
ter vervanging van de Paris 
Principles. De invloed van 
FRBR is expliciet aanwezig: De 
catalogus moet nu veel meer 
kunnen, o.m. alle expressies 
van een werk tonen, of alle 
manifestaties van een expres-
sie enz. Er is geen sprake meer 
van &lsquo;entries&rsquo;, maar van &lsquo;access De Library of Congress. Foto: Katie Harbath (www.katieharbath.com).
</p>
<p>META 2011&thinsp;|&thinsp;8 | 21
</p>
<p>ArTikEl</p>
<p/>
</div>
<div class="page">
<p/>
<p>points&rsquo;. Toch komt het onder-
scheid tussen &lsquo;main entry&rsquo; en 
&lsquo;added entries&rsquo; ook hier binnen 
geslopen, en wel in regel 6.2. 
&lsquo;Choice of Access Points&rsquo;, waar 
toch weer een onderscheid is 
tussen de namen van diege-
nen die verantwoordelijk zijn 
voor de publicatie en van die-
genen die daarnaast ook nog 
bruikbaar kunnen zijn als zoek-
term voor het vinden van een 
document. Regel 6.2.1.1. stelt 
dan nog eens expliciet dat een 
corporatieve auteur als maker 
van een werk beschouwd 
moet worden als het werk uit-
drukking is van de collectieve 
gedachte van die corpora-
tie, zelfs als er daarnaast ook 
nog een persoonlijke auteur 
is. Iedereen die er sinds 1961 
anders over dacht, krijgt hier 
dus een serieuze vingerwij-
zing. In een voetnoot bij regel 
5.3, waarin gesteld wordt dat 
de bibliografische beschrij-
ving gebaseerd moet zijn op 
een internationale standaard, 
verwijzen de nieuwe principes 
naar ISBD. Dit is een beetje 
vreemd gezien het feit dat de 
toenmalige offici&euml;le ISBD, nl. 
de zgn. &lsquo;consolidated version&rsquo; 
van 2007 in de inleiding stelt 
</p>
<p>dat ISBD met het conceptu-
eel model en de terminologie 
van FRBR eigenlijk niet veel 
kan aanvangen. Dit standpunt 
wordt ook in de versie van 
2011 ingenomen. 
</p>
<p>FRBR heeft ook geleid tot 
een herziening van de Anglo-
American Cataloging Rules 
(AACR) die onder de naam 
Resource Description and 
Access (RDA) de wereld inge-
stuurd werden. Ook nu weer 
zijn er hevige voor- en tegen-
standers. En ook nu weer 
neemt Michael Gorman, in 
het al geciteerde artikel, geen 
blad voor de mond; hij noemt 
RDA &ldquo;the biggest disaster 
to hit descriptive cataloging 
since the draft rules of 1941&rdquo;, 
die totnogtoe de bedenkelijke 
eer genoten van een volledige 
miskleun te zijn. De notie van 
&lsquo;main entry&rsquo; wordt in RDA niet 
langer als relevant beschouwd, 
hoewel er wel zoiets als een 
</p>
<p>&lsquo;preferred access point&rsquo;, nodig 
is om bijv. citaties te genere-
ren vanuit de catalogus. Op 
zijn beurt noopt RDA dan weer 
tot een herziening van MARC, 
die althans in de versie van de 
Library of Congress, totnog-
toe de vertaling van AACR 
naar een elektronisch formaat 
was. Voorlopig probeert de 
Library of Congress het nog 
te redden met enkele kleine 
aanpassingen: een extra veld 
of subveld, een extra code hier 
en daar enz. Maar een grotere 
vernieuwing werd half mei 
2011 op de berichtensite van 
</p>
<p>LC aangkondigd. We lezen 
daar o.m.: &ldquo;The recent publi-
cation of Resource Description 
&amp; Access (RDA), and the US 
National Test of RDA that is 
now being analyzed, have 
come at a time when tech-
nological and environmental 
changes are once again cau-
sing the library community to 
rethink the future of biblio-
graphic control, including the 
MARC 21 communication for-
mats.&rdquo; en verder nog: &ldquo;We will 
consider MARC 21, in which bil-
lions of records are presently 
encoded, as well as other initi-
atives.&rdquo; &mdash; wat zoveel betekent 
als dat het zelfs mogelijk is dat 
MARC volledig verlaten wordt.
</p>
<p>In ons taalgebied is er voor-
alsnog weinig animo om bijv. 
de Regels voor titelbeschrij-
ving te updaten. De bekende 
gele, oranje, blauwe, groene,&hellip; 
A4-boekjes van FOBID gel-
den bij bibliotheekopleidingen 
soms nog als basisdocumen-
ten, terwijl ze al twee tot drie 
decennia oud zijn en steunen 
op teksten die de IFLA al lang 
als achterhaald beschouwt. 
We stellen vast dat in de prak-
tijk iedereen zowat zijn eigen 
weg zoekt; men kan immers 
niet terugvallen op een over-
koepelende catalografiebij-
bel zoals de AACR of RAK. 
Nochtans zijn er ook bij ons 
succesvolle toepassingen van 
bijv. FRBR. Het beste voor-
beeld daarvan is waarschijn-
lijk de Open-Vlacc-catalogus.
</p>
<p>KORT EN KRACHTIG, 
MAAR &hellip;
Zoals al aangegeven zijn de 
Paris Principles weliswaar 
kort en krachtig geformu-
leerd, maar behoeven ze dus 
blijkbaar ellenlange besprekin-
gen en uitleg voor de praktijk. 
We moeten ons de vraag stel-
len, zeker ook met het oog op 
</p>
<p>het lot dat de op FRBR geba-
seerde opvolger zal beschoren 
zijn, of de principes de prak-
tijk effectief ten goede komen. 
We kunnen deze vraag in dit 
bestek wel stellen maar niet 
echt beantwoorden, omdat 
we ons op andere terreinen 
zoals MARC-catalografie moe-
ten wagen. Laat ons even kij-
ken naar het gebruik van het 
MARC-formaat, toch een stan-
daard die expliciet op de prin-
cipes (via AACR) is afgestemd, 
in een omgeving waarmee de 
auteurs in hun projecten van 
de afgelopen jaren geconfron-
teerd werden: die van de cata-
lografie in universiteitsbiblio-
theken in het Zuiden.
</p>
<p>Door het gebruik van het 
MARC-formaat (meestal 
MARC21, de Library of 
Congress variant dus) worden 
de bibliothecarissen in de ont-
wikkelingslanden impliciet ook 
geconfronteerd met de onder-
liggende Paris Principles. Het 
MARC-formaat blijft een rea-
liteit, al was het maar omdat 
de &lsquo;betere&rsquo; bibliotheeksoft-
warepakketten dit formaat 
(en dan meestal geen andere) 
implementeren. Het betekent 
voor de bibliotheken in het 
Zuiden ook een zeer dank-
baar aangegrepen mogelijk-
heid om via &lsquo;shared catalog-
ing&rsquo; (en het Z39.50 protocol) 
snel en gratis (gegeven een 
voldoende performante inter-
netconnectie) goede biblio-
grafische records op te nemen 
in de eigen catalogus. Dikwijls 
zijn de regels, gebaseerd op 
de Paris Principles, AACR en 
MARC21 moeilijk te vatten 
en te complex om zelf goede 
beschrijvingen aan te maken, 
maar dan biedt het kopi&euml;ren 
van bijv. Library of Congress 
records een uitweg. Op die 
manier gaan de bibliothecaris-
sen dan weer wel de eigenlijke 
principes uit de weg. Nochtans 
hebben ze &mdash; dikwijls via de 
Britse of Franse kolonisator &mdash; 
elementen ervan in hun pro-
fessionele opleiding gekre-
gen, juist omdat de regels 
en bibliografische normen al 
lang meegaan en relatief wei-
nig meegegroeid zijn met de 
automatisering. De opgelegde 
</p>
<p>&ldquo;DE PARIS PRINCIPLES ZIJN KORT EN 
KRACHTIG GEFORMULEERD, MAAR 
ZE BEHOEVEN DUS ELLENLANGE 
BESPREKINGEN EN UITLEG VOOR DE 
PRAKTIJK.&rdquo;
</p>
<p> 22 | META 2011&thinsp;|&thinsp;8
</p>
<p>ArTikEl </p>
<p/>
</div>
<div class="page">
<p/>
<p>in velden opgedeelde struc-
turen, met onderscheid 
dus tussen hoofdingang en 
secundaire ingangen, tussen 
corporatieve en individuele 
auteurs, in extreme gevallen 
zelfs tussen eigenlijke en ver-
taalde titel (bijv. in omgevin-
gen waar een andere taal en 
script zoals in Ethiopi&euml; worden 
gebruikt), blijken dikwijls een 
struikelblok. De eigen opge-
stelde beschrijvingen zijn dan 
ook vaak van een duidelijk 
andere kwaliteit dan de over-
genomen records. Daarbij 
komen nog andere proble-
men zoals die m.b.t. de inhou-
delijke ontsluiting. Zo &lsquo;dwingt&rsquo; 
de Z39.50-praktijk van het 
kopi&euml;ren tot overname van 
LCC-classificatie-codes ter-
wijl andere classificatiecodes 
</p>
<p>&mdash; met minder Amerikaanse 
bias &mdash; lang niet altijd aanwe-
zig zijn in de MARC-records. 
Hoewel de Paris Principles 
ruimte lieten voor interpreta-
tie, zijn zij het niet zozeer die 
de problemen cre&euml;ren maar 
wel de integratie ervan in com-
plexe regelgevingen als MARC 
en AACR. Ook de op MARC-
gebaseerde softwarepakket-
ten, die al problemen genoeg 
hebben om de vele MARC-
elementen te ondersteunen (in 
de ABCD-software bijv. zijn er 
voor de volledige implemen-
tatie van de MARC-standaard 
zomaar eventjes 131 hulpta-
bellen opgenomen voor de 
ondersteuning van de MARC-
invoer, en dit te vermenigvul-
digen met het aantal talen 
waarin de software wordt aan-
geboden) geven vervolgens 
onvoldoende ondersteuning 
om twijfelgevallen afdoende 
op te lossen. Afgezien nog 
van de afhankelijkheidsver-
hogende rol die het noodge-
dwongen gebruik van Z39.50 
catalografie met zich brengt 
</p>
<p>&mdash; het tegenovergestelde dus 
van wat dikwijls als ontwikke-
lings-ideaal wordt voorgehou-
den &mdash; moeten we vaststellen 
dat het academisch gedachte-
goed inzake catalografie zoals 
in de Paris Principles voorge-
steld voor de haalbaarheid van 
de praktijk ernstige problemen 
stelt, zeker in een doorgedre-
ven vorm als MARC. In een 
</p>
<p>tijdperk waarin informatiege-
bruikers (enkel nog ?) gewend 
zijn aan de rechttoe rechtaan 
benadering van Google, een 
technologie die enkel mogelijk 
is door de enorme vlucht van 
de geautomatiseerde docu-
mentaire informatieverwer-
king, die bovendien principes 
als &lsquo;hoofdingangen&rsquo; irrelevant 
maakt, maakt de catalogra-
fie een enorme crisis door, is 
ze in vele gevallen niet langer 
&lsquo;haalbaar&rsquo; (noch technisch, 
noch economisch) terwijl het 
in feite &lsquo;parels voor de zwij-
nen zijn&rsquo;: de gebruiker heeft 
er toch geen boodschap aan.
</p>
<p>Het valt overigens te betwijfe-
len of met FRBR deze situatie 
zal verbeteren. Wat moet een 
ondergekwalificeerde catalo-
graaf in een Afrikaanse univer-
siteitsbibliotheek, die nauwe-
lijks wetenschappelijk Engels 
begrijpt, met het soms sub-
tiele onderscheid tussen werk, 
expressie, manifestatie en 
exemplaar? Deze en andere 
bedenkingen vormen overi-
gens al langer voorwerp van 
debat in de literatuur over het 
bibliografisch vakgebied als 
kunde maar ook dikwijls als 
</p>
<p>&lsquo;kunst&rsquo;.
</p>
<p>RIP PARIS PRINCIPLES?
Officieel werden de Paris 
Principles dus in 2009 dood 
verklaard. Maar ze zijn vaak 
nog springlevend in de dage-
lijkse praktijk, niet het minst 
doordat ze zo sterk in MARC 
ingebakken zijn en zolang 
</p>
<p>MARC in zijn huidige vorm 
standhoudt, werken de Paris 
Principles nog door. Dat kan 
nog wel eventjes duren. Ter 
illustratie: In 2008 wijzigde 
LC het reeksveld; toch zijn er 
nog veel MARC-catalogi en 
bibliotheeksoftwarepakket-
ten waar veld 440 gebruikt 
wordt terwijl het nu officieel 
490 zou moeten zijn. Als het 
al jaren duurt voor zo&rsquo;n kleine 
wijziging gerealiseerd is, dan 
</p>
<p>zal het wellicht nog lang duren 
eer de grote op til staande 
veranderingen overal merk-
baar zijn. Pas als het zover is 
dat zowel ISBD als MARC (of 
zijn vervanger) en de natio-
nale codes volledig aangepast 
zijn aan FRBR en de principes 
van 2009, zullen we definitief 
kunnen inschatten hoelang de 
afspraken die in oktober 1961 
gemaakt werden de catalogra-
fie bepaald hebben. 
</p>
<p>&ldquo;OFFICIEEL WERDEN DE PARIS PRINCIPLES 
DUS IN 2009 DOOD VERKLAARD. MAAR 
ZE ZIJN VAAK NOG SPRINGLEVEND IN DE 
DAGELIJKSE PRAKTIJK.&rdquo;
</p>
<p>META 2011&thinsp;|&thinsp;8 | 23
</p>
<p>ArTikEl</p>
<p/>
</div>
<div class="acroform">
<ol/>
</div>
</body>
</html>
